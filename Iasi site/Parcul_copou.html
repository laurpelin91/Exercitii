<!doctype html>
<html lang="ro">
<head>
<meta charset="utf-8">
<title>Orașul Iași</title>
</head>

<body>
    
<blockquote>
  <h1>Parcul Copou</h1>
</blockquote>
    <img src="Images/Copou.jpg" alt="parc"/>
    
            <p><strong>Parcul Copou</strong> (sau Grădina Copou) este cel mai vechi parc din Iași, situat pe dealul Copoului, fiind cel mai mare parc urban din zona      centrală și de nord a orașului.</p>

            <p>Contribuind semnificativ la calitatea aerului și la menținerea biodiversității locale, vegetația sa este majoritar arboricolă, cu o compoziție            peisagistică apreciată pentru frumusețe, echilibru și valoare ecoprotectivă. Fondul principal este compus din tei, frasin și arțar, complementat de          prezența a trei tipuri de arbuști: forsiția, iasomia și liliacul. Peisajele specifice grădinii includ un triplu aliniament de tisă pe latura estică, o      pădurice de molid la nord și aliniamente de chiparos californian și de Thuja gigantea de-a lungul parterului central. Vegetația sa constituie o zonă de      habitat natural pentru diverse specii de animale, în special veverițe și păsări.</p>

            <p>Parcul datează din prima jumătate a secolului al XIX-lea, amenajarea sa începând în anii 1833-1834 sub domnia lui Mihail Sturza. Situat într-o zonă ale   cărei spații verzi deveniseră populare în rândul conducătorilor Moldovei încă din a doua jumătate a secolului al XVII-lea, parcul a trecut prin mai multe    etape de dezvoltare, atingându-și maximul de suprafață (19 hectare) și potențial estetic spre sfârșitul secolului al XIX-lea.</p>

            <p>În imaginarul colectiv parcul a devenit un loc simbolic și se întinde astăzi pe circa 10 hectare, bucurându-se de o compoziție peisagistică care a fost   descrisă ca fiind unică în Moldova. În centrul parcului este situat unul dintre cele mai vechi monumente din istoria modernă a țării, Obeliscul cu lei,      ridicat după planurile lui Gheorghe Asachi în cinstea domnitorului moldovean și a puterilor suzerane și protectoare sub a căror influență se aflau          Principatele Române.</p>

            <p>Grădina – dominată de tei ale căror flori sunt un simbol recurent în poezia eminesciană, găzduiește Teiul lui Eminescu și un muzeu închinat poetului.     Parcul este prezent inclusiv în literatura contemporană și pune la dispoziția vizitatorilor o Casă de Cultură numită „Mihai Ursachi”. Mai multe busturi      dedicate unor personalități ale culturii române străjuiesc aleile principale, iar parcul rămâne o destinație populară în rândul localnicilor și al          turiștilor. O serie de activități culturale, printre care festivaluri de poezie, expoziții de fotografie și târguri meșteșugărești, sunt organizate anual    aici.</p> 
    
<blockquote>
  <h1>Monumente istorice, clădiri cu valoare culturală</h1>
<h2>Obeliscul cu lei</h2>
</blockquote>
    
<img src="Images/Obelisc.jpg" width="800" height="1067" alt=""/>
    
            <p>Cel mai important monument istoric din parc este Obeliscul cu lei, cunoscut, începând cu secolul al XX-lea, și sub denumirea de „Monumentul               Regulamentului Organic”. Edificiul este amplasat în centrul grădinii, în apropiere de Teiul lui Eminescu. El a fost construit între anii 1834-1841 după      planurile lui Gheorghe Asachi și ridicat în cinstea noului domnitor Mihail Sturza și a puterilor suzerane și protectoare sub a căror influență se afla      Moldova. Fondurile pentru realizarea obeliscului, însumând 2.225 de galbeni, au fost obținute prin subscripție publică de la marea boierime și de la        înaltul cler. Edificiul a fost lucrat în piatră de Șcheia de către sculptori polonezi.</p>
            
<blockquote>
  <h2>Arbori notabili</h2>
</blockquote>
    
        <dl>     
               <dt><strong>Teiul lui Eminescu</strong></dt> 
                   <dd>&#8211;un tei argintiu cu o vârstă de aproximativ <strong>500 de ani</strong>, situat în piațeta centrală a parcului, între foișorul turcesc și Obeliscul cu lei. Reprezintă unul dintre cei mai importanți arbori monument din România și constituie un simbol pentru orașul Iași, fiind descris ca o remarcabilă reflexie     a cunoscutei mitologii culturale ieșene.</dd>

                <dt><strong>Teiul Haiducilor</strong></dt>
                   <dd>&#8211;este un alt tei argintiu cu o vârstă de aproximativ <strong>430 de ani</strong>, situat la nord de Muzeul „Mihai Eminescu”.</dd>

        <dt><strong>Un arțar</strong></dt> 
                   <dd>&#8211;(Acer platanoides) cu o vârstă de aproximativ <strong>300 de ani</strong> este situat la periferia sudică a parcului, în apropiere de fostul turn     pentru parașutism.</dd>

                <dt><strong>Cinci frasini</strong></dt> 
                    <dd>&#8211;(Fraxinus excelsior) cu o vârstă de aproximativ <strong>255, 236, 232, 185 și 165 de ani</strong> respectiv, se găsesc la periferia sudică a        parcului, în apropiere de fostul turn pentru parașutism.</dd>

                <dt><strong>Un frasin</strong></dt> 
                    <dd>&#8211;(Fraxinus exclesior) cu o vârstă de aproximativ<strong> 225 de ani</strong> se află într-o poziție excentrică față de aliniamentul din axul          central al parcului.</dd>

                <dt><strong>Câțiva platani maturi</strong></dt>
                    <dd>&#8211;(Platanus acerifolia) (platanul englezesc) se află în spatele Muzeului „Mihai Eminescu”.</dd>
       </dl>
    
    <a href="index.html" title="Home_page"><strong>Înapoi</strong></a>
    
</body>
</html>
